---
description: ОСНОВИ ЦИФРОВОГО РОБОЧОГО МІСЦЯ
---

# ДОГОВІР ПРО НАДАННЯ ПОСЛУГ

## 1.  ДОГОВІР ПРО НАДАННЯ ПОСЛУГ

Уважно прочитайте ці спеціальні умови ("**Спеціальні умови**", "**Договір про надання послуг**" або "**Договір**"). Умови цього Договору про надання послуг (які можуть час від часу оновлюватися) регулюють придбання Вами Послуг у SoftwareOne, а також Ваш доступ до них і користування ними.

Натискаючи кнопку "**Оформити замовлення**" при оформленні замовлення на Послуги на SoftwareOne Marketplace або отримуючи доступ та/або користуючись Послугами, Ви погоджуєтеся з умовами цього Договору про надання послуг і запевняєте SoftwareOne, що Ви є діючим підприємством, що Ви маєте право укладати цей Договір про надання послуг, і якщо Ви укладаєте цей Договір про надання послуг від імені фірми або організації, наприклад, компанії або організації, в якій Ви працюєте, Ви запевняєте SoftwareOne, що Ви маєте законні повноваження брати на себе зобов'язання від імені цієї фірми або організації.

Цей Договір про надання послуг укладається між Вами особисто, якщо Ви погоджуєтеся на нього від Вашого імені як суб'єкта підприємницької діяльності, або якщо Ви уповноважені укласти цей Договір про надання послуг від імені фірми або організації, між фірмою або організацією, в інтересах якої Ви дієте (в обох випадках – "**Замовник**", "**Клієнт**", "**Ви**" або "**Ваш**"), і відповідною договірною стороною SoftwareOne, позначеною як "Продавець" на сторінці SoftwareOne Marketplace (далі – "**SoftwareOne**", "**Ми**" або "**Нас**"). Кожен окремо є "**Стороною**", а всі разом – "**Сторони**".

Цей Договір про надання послуг укладається відповідно до стандартних положень та умов SoftwareOne, копія яких доступна на сайті [www.softwareone.com](http://www.softwareone.com) ("**Стандартні умови**"), які можуть час від часу оновлюватися. Доповнення про надання послуг до Стандартних умов, копія яких доступна на сайті [www.softwareone.com](https://www.softwareone.com/-/media/publishing-documents/swo-services-addendum-ua.pdf) ("**Доповнення про надання послуг**"), яке може час від часу оновлюватися, також застосовується до цього Договору про надання послуг.

Для цілей цього Договору про надання послуг термін "**Угода**" означає Доповнення про надання послуг та Стандартні умови. Умови Угоди включені в даний Договір про надання послуг і застосовуються до нього. У випадку будь-яких розбіжностей або невідповідності між умовами цього Договору та Стандартними умовами, умови цього Договору мають переважну силу.

## 2. ПОСЛУГИ, КАТАЛОГ ПОСЛУГ ТА УМОВИ ДОСТУПУ

**Послуги**

Послуга складається з набору основних послуг та опціональних додаткових послуг. Замовник обирає Послуги, які SoftwareOne буде надавати відповідно до цього Договору про надання послуг, обравши один з варіантів, доступних на сторінці сайту SoftwareOne Marketplace для замовлення Послуг.

**Каталог послуг**

Обсяг обраних Послуг описано в Каталозі послуг "Основи цифрового робочого місця" компанії SoftwareOne, копія якого доступна за адресою: [Каталог послуг](https://www.softwareone.com/-/media/publishing-documents/swo-digital-workplace-essentials-catalog-ua.pdf). Зверніть увагу, що можливість для Замовника надавати власні ліцензії Microsoft ("**BYOL**") і опціональна додаткова Послуга не надаються, якщо Замовник замовляє Послуги через SoftwareOne Marketplace, і, відповідно, не входять до обсягу послуг.

Умови, викладені в Каталозі послуг включені в цей Договір про надання послуг і застосовуються до нього.

**Умови доступу**

&#x20;Без порушення будь-яких інших зобов'язань Замовника, викладених в Угоді або в цьому Договорі про надання послуг, Замовник зобов'язується за свій рахунок надати SoftwareOne такий адміністративний, співадміністративний або інший доступ (наприклад, root-доступ або адміністративні права на підписку), який вимагається SoftwareOne в [Каталозі послуг](https://www.softwareone.com/-/media/publishing-documents/swo-digital-workplace-essentials-catalog-ua.pdf) для надання Послуг. &#x20;

## 3. ТЕРМІН ДІЇ ДОГОВОРУ

(a) З урахуванням решти положень цього Розділу \[X], цей Договір про надання послуг набуває чинності з Дати набрання чинності та залишається чинним щодо кожної Ліцензії Microsoft, перепроданої компанією SoftwareOne (як Постачальником хмарних рішень ("**CSP**")) за цим Договором, протягом встановленого терміну дії відповідної Ліцензії Microsoft ("**Термін дії CSP**"). Датою набрання чинності є дата, коли замовлення на Послуги встановлюється як "завершено" на SoftwareOne Marketplace ("**Завершено**").

(b) За винятком випадків розірвання відповідно до параграфу (c) нижче, цей Договір про надання послуг автоматично поновлюватиметься щодо кожної Ліцензії Microsoft, перепроданої SoftwareOne як CSP за цим Договором, протягом послідовних періодів, що відповідають встановленому терміну дії відповідної Ліцензії Microsoft ("**Термін поновлення CSP**").

(c)  Будь-яка зі сторін може розірвати цей Договір про надання послуг щодо Ліцензії Microsoft, перепроданої SoftwareOne як CSP за цим Договором:

1. надіславши іншій стороні письмове повідомлення за тридцять (30) днів до закінчення поточного на той момент терміну дії цієї Ліцензії Microsoft; або
2. виконавши запит на розірвання в SoftwareOne Marketplace за 30 (тридцять) днів до закінчення поточного терміну дії цієї Ліцензії Microsoft.

(d) Незважаючи на наведене вище, цей Договір про надання послуг припиняє свою дію негайно:

1. якщо Замовник не має активних Ліцензій Microsoft, перепроданих SoftwareOne як CSP за цим Договором; та/або
2. якщо Замовник має лише активні безстрокові Ліцензії Microsoft, перепродані SoftwareOne як CSP за цим Договором.

(e) Незважаючи на будь-які інші положення цього Договору про надання послуг, Каталогу послуг або Угоди, Замовник не може розірвати цей Договір про надання послуг (або будь-яку його частину) в односторонньому порядку на власний розсуд у будь-який час без інших причин, аніж з міркувань доцільності протягом терміну дії цього Договору.

(f) Замовник визнає, що закінчення або припинення дії цього Договору про надання послуг (або будь-якої його частини) не може призвести до припинення дії Ліцензій Microsoft, перепроданих за цим Договором. Термін дії будь-яких таких ліцензій закінчується або припиняється відповідно до умов ліцензії.

## 4. УГОДА ПРО ОБРОБКУ ДАНИХ

Цей Договір про надання послуг включає Рамковий договір про обробку даних компанії SoftwareOne ("**DPA**"), доступний [тут](https://www.softwareone.com/-/media/publishing-documents/swo-framework-dpa-customer-ua.pdf), і Додаткові угоди про обробку даних, доступні [тут](https://www.softwareone.com/-/media/publishing-documents/swo-data-processing-addendum-digital-workplace-essentials-ua.pdf) (Основи цифрового робочого місця) і [тут](https://www.softwareone.com/-/media/publishing-documents/swo-data-processing-addendum-pyracloud-ua.pdf) (Клієнтський портал), якщо відповідний закон про захист персональних даних вимагає наявності договору DPA для використання послуг компанії SoftwareONE. Договір DPA і Додаткові угоди про обробку даних замінюють собою і роблять недійсними будь-які попередньо погоджені договори про обробку даних і додаткові угоди між Замовником і компанією SoftwareOne, пов’язані з цією конкретною Послугою.

Щоб уникнути непорозумінь, Угода Клієнта Microsoft (або, якщо це не Угода Клієнта Microsoft, відповідна угода про обробку даних, укладена між Microsoft та Замовником) застосовується до обробки зі сторони Microsoft персональних даних Замовника щодо такого програмного забезпечення та сервісів Microsoft.

## 5. ЦІНИ, УМОВИ ВИСТАВЛЕННЯ РАХУНКІВ ТА ОПЛАТИ

Ціни на Послуги та будь-які Ліцензії Microsoft, які перепродаються компанією SoftwareOne як CSP, вказані на сторінці сайту Marketplace SoftwareOne для замовлення Послуг. &#x20;

SoftwareOne залишає за собою право скасовувати замовлення через цінові або інші помилки.

Ціни, вказані на SoftwareOne Marketplace, є орієнтовними і можуть бути змінені (в тому числі внаслідок коливання курсів валют). Зміна кількості будь-якого замовлення може вплинути на ціну.

Незважаючи на будь-які інші положення цього Договору про надання послуг, Каталогу послуг або Угоди, SoftwareOne має право негайно розірвати цей Договір про надання послуг, надіславши відповідне повідомлення, якщо загальна кількість підписаних Замовником ліцензій Microsoft знизиться до рівня споживання 0,00 доларів США на місяць.

Щоб уникнути непорозумінь, всі платіжні зобов'язання за будь-якими Ліцензіями Microsoft, перепроданими за цим Договором, діятимуть після припинення або закінчення терміну дії цього Договору про надання послуг (або будь-якої його частини), а Замовнику виставлятиметься рахунок і він сплачуватиме всі збори за ліцензію Microsoft до кінця терміну дії таких ліцензій.

SoftwareOne буде виставляти рахунки на оплату щомісяця за минулий період. Рахунки-фактури підлягають оплаті Замовником протягом тридцяти (30) днів з дати виставлення рахунку.

Усі збори та інші платежі вказані без урахування всіх податків та витрат, які повинні бути сплачені Замовником додатково.

Якщо відповідно до чинного законодавства Замовник зобов'язаний відрахувати або утримати будь-які податки з будь-якої суми до сплати, сума до сплати повинна бути збільшена таким чином, щоб після здійснення всіх необхідних відрахувань та утримань SoftwareOne отримала суму, яка дорівнює сумі, яку б вона отримала, якби такі відрахування або утримання не були здійснені.

SoftwareOne має право змінювати ціни та/або плату за Послуги та/або будь-які Ліцензії Microsoft, що перепродаються, у будь-який час, надіславши відповідне повідомлення протягом Терміну дії.
